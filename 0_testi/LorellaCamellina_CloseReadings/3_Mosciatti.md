## Risorse | 2015 | Raffaele Mosciatti

#####What it is

Il concept vorrebbe portare a ragionare sui consumi della sede UniRSM.

Eccone lo [schema riassuntivo](http://i.imgur.com/LbtxYL9.png).

Stando alla schematizzazione di cui sopra, avremo tre famiglie di dati: 

- quelli che rappresentano ciò che entra fisicamente nella sede UniRSM;
- quelli che rappresentano ciò che viene consumato in nome di UniRSM;
- quelli che rappresentano ciò che esce fisicamente dalla sede UniRSM.

Sin da subito si definisce che:
> _"Come consumi si intendono le quantità di risorse acquisite e poi 
utilizzate dagli studenti e da chi occupa la facoltà in generale."._

#####What it could mean

Il nodo fondamentale consiste nel porre sullo stesso piano i concetti di _consumo_, _risorsa_ e _spreco_. 

Non sembrerebbe esistere una differenziazione tra _risorsa in ingresso_ e _risorsa in uscita_.

Che succede esattamente nella fase intermedia, in cosa consiste?

L'output è solo materico?

Senza quelle risorse in ingresso avremmo risorse in uscita?

Gli output sono tutti scarti, quindi prodotti negativi?

Senza quei consumi avremmo risorse in uscita?

A cosa porta il consumo delle risorse in ingresso?

Considerando solamente input materici, consumi energetici (intesi come utenze) ed output materici 
(scarti e rifiuti) si rischia di creare un [rendiconto finanziario](http://it.wikipedia.org/wiki/Rendiconto_finanziario) della "impresa università". Sarebbe un'operazione di valutazione economica; gli spunti di ragionamento 
riguarderebbero come limitare le spese e come aumentare i guadagni l'anno che verrà. 
Non si svelerebbe un valore.

#####How it works

Avremmo a disposizione dei dati con una variabilità temporale a bassa frequenza.
La loro acquisizione passerebbe per l'immissione manuale da parte del personale della scuola 
(segretaria, tecnici di laboratorio, personale esterno, etc.).

#####What if . . .

**Che cosa succederebbe se** iniziassimo ad allargare la questione a parametri che 
non siano solo materiali o economici? 
_Risorsa in ingresso_ sono sì, la risma di carta per la stampante, il forex per il laboratorio 
ma ora anche lo studente, il docente, il professionista che tiene una lecture, 
un libro che finisce in biblioteca.

Un laureato non sarebbe più un rifiuto ma una _risorsa in uscita_,
che si dirigerà chissà dove.

Se dovessi ripensare allo schema iniziale, le tre fasi per me sarebbero: 

1. arrivo in UniRSM
2. trasformazione tramite UniRSM
3. uscita da UniRSM

Nella fase 1 avremmo: risme, toner, libri, riviste, materiali di laboratorio, studenti, docenti, etc.
Nella fase 2 si mescolerebbero i **valori** di ogni elemento in ingresso e degli studenti.
Nella fase 3 vedremmo il distaccarsi ogni elemento iniziale di passaggio, con una veste diversa rispetto
a quella d'ingresso, arricchito da tutto quello con cui è venuto in contatto.

La rappresentazione secondo me dovrebbe trasmettere, anche in maniera molto astratta e poco indicizzata,
la visualizzazione dell'**aumento del flusso di conoscenza** di chi passa per UniRSM (docenti compresi) 
e riportare così l'attenzione sul **valore** di un luogo che produce e si basa sul 
[knowledge workin'](http://en.wikipedia.org/wiki/Knowledge_worker), 
concetto che oggettivamente sfugge ad un sacco di gente oggigiorno.
Questa sarebbe l'università.

La [terza visualizzazione](http://i.imgur.com/I3vjFVg.jpg) prodotta in [dataviz](https://github.com/LoreCame/ID2-2015/blob/master/2_dataviz/Raffaele/dataviz.md) 
mi sembra la più simile all'idea che ne ho in mente.

In ogni caso, anche una visualizzazione simile non potrebbe modificare significativamente
la bassa frequenza di aggiornamento del **sistema UniRSM** inteso come 
polo di scambio/acquisizione di conoscenze. Ugualmente, non risolverebbe il fatto che 
la conta delle risorse dovrebbe essere aggiornata puntualmente da qualcuno, ogni volta che 
"qualcosa di nuovo" entra in contatto con il sistema UniRSM.

C'è bisogno quindi di rappresentare tutti gli elementi come un qualcosa in **continuo movimento**.
Un flusso è archetipicamente fluido, variabile, non fermo.

Il **contatto** fra studenti/docenti ed elementi carichi conoscenza (libri, riviste, 
tecnici, docenti una tantum, seminari, workshop, etc) deve comportare visivamente 
una mescolanza più o meno reciproca (colori?) che indichi cambiamento e crescita (dimensione/forma?).

Qualcosa di molto simile a quello che succede in una ["lampada lava"](https://www.google.it/search?q=lampada+lava&rlz=1C1TEUA_enIT479IT480&espv=2&biw=1517&bih=714&tbm=isch&tbo=u&source=univ&sa=X&ei=XrcwVbjHH8Wv7AbFp4GYAQ&ved=0CDIQsAQ#q=lava+lamp&tbs=isz:l&tbm=isch&tbas=0&imgrc=7KaHQtgRXo7seM%253A%3ByFPmDrl76HJ-VM%3Bhttp%253A%252F%252Fwww.alanrudnick.org%252Fwp-content%252Fuploads%252F2013%252F12%252Flava-lamp.jpg%3Bhttp%253A%252F%252Fwww.alanrudnick.org%252F2013%252F12%252F18%252Fcoalesce-lava-lamp-ministry%252F%3B2592%3B1936); qualcosa che si avvicina alla [riproduzione cellulare](https://www.google.it/search?q=sdoppiamento+cellulare&rlz=1C1TEUA_enIT479IT480&espv=2&biw=1517&bih=714&source=lnms&tbm=isch&sa=X&ei=Q7wwVfzDIovA7Ab1loCgCw&sqi=2&ved=0CAcQ_AUoAg&dpr=0.9#tbm=isch&q=mitosi+microscopio).

---

#####References

[Divisione cellulare - Treccani](http://www.treccani.it/enciclopedia/divisione-cellulare_(Enciclopedia_della_Scienza_e_della_Tecnica)/)

[Osmosis - Miguel Palma](http://www.bloombergspace.com/artists/past/miguel-palma-comma-01/)

[Lava lamp](http://www.mathmos.com/lava-lamps-uk-6494-0.html)

[Lampada Lava](http://www.mathmos.com/lava-lamps-uk-6494-0.html)

[Big conscience - Carlo De Mattia](http://www.carlodemattia.it/public/?s=projects&m=category&x=30&y=69)

[Pacific light -  Ruslan Khasanov](https://vimeo.com/127468772)
