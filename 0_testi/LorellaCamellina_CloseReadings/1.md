## Nuage Vert | 2008 | HeHe
![OpeningImage](http://i.imgur.com/uPa4ZhY.jpg?1)

#####What it is
Vista la crisi del lavoro attuale, una centrale che produce colonne di vapori non-stop finisce col trasformarsi in elemento di positività e fiducia per la comunità che le abita a ridosso. Mi ha colpito immediatamente il parallelo con il caso Ilva, a Taranto. Il duo HeHe dà appuntamento a quegli stessi residenti, all'aperto, per osservare la _Nuage Vert_ che prende vita dai fumi della centrale e provare a rifletterci un po' su. Si scoprirà insieme che la Nuage Vert è la rappresentazione di loro stessi, la proiezione del loro non esser connessi all'energia prodotta dalla centrale del caso.
> _Nuage Vert est aussi un espace ouvert, **une toile sur laquelle chacun peut projeter ses propres questions concernant notre culture de consommation productrice de déchets.**_

#####What it could mean
A parer mio il verde è il colore della natura, è il colore dell'ecosostenibilità; è il colore che si oppone ad un rosso allarmante. Di conseguenza leggo la proiezione sui fumi della centrale come qualcosa di positivo, un tentativo di cancellazione dello scarto. Per me la logica è: tanti più residenti scendono in strada ad osservare la Nuage Vert, tanto più i consumi energetici diminuiscono, perché ci si ritrova in uno spazio reale, fisico, offline. Gli osservatori vengono proiettati in verde proprio sui fumi della cui produzione sono responsabili, senza ricordarselo. Praticamente si scoprono responsabili due volte: del consumo da un lato (fumi) e del risparmio dall'altro (Nuage Vert). E ne hanno la visualizzazione concreta davanti agli occhi. Il duo HeHe che mette in scena una cosa del genere e riporta le persone a stare insieme, per strada, dà vita ad una specie di costrizione al dialogo, al confronto obbligato per la comprensione. Un cinematografo di cui siamo tutti sceneggiatori.

> _The managers were **implicated, not because they own the cloud - as the cloud belongs to us all - but because the project required access to their production data**, or rather, to the **vital information about how much energy local residents were consuming.**_

#####How it works
Ho trovato spesso riferimenti ad una thermografiphic camera e ad un laser. Per cui immagino ci sia un sistema video per l'individuazione della colonna di vapori, che diventa la superficie esatta sulla quale proiettare la nuvola verde. La dimensione del proiettato dipende dai dati sul consumo di energia elettrica al momento della proiezione. La nuvola è inversamente proporzionale ai consumi di energia.

#####What if
Nel momento in cui capisco che la nuvola verde dipende da me/noi, potrei essere interessato a monitorarla di continuo, ad averla sempre a portata di sguardo. Mi inizierei a chiedere il perché delle sue variazioni di dimensione. Mi farei delle domande su cosa esattamente inneschi la variazione di dimensione. Avrei dei riscontri visibili sul consumo di energia elettrica della collettività. Potrei contribuire alla riduzione dei consumi e via dicendo. Nel nostro Paese, dove non c'è più molta coscienza collettiva, si potrebbe trasportare in qualche modo la Nuage Vert in ambito casalingo, a coinvolgere la singola famiglia, per fornire riscontri economici sulla bolletta, per esempio.

--

#####References

[DIY Kyoto's Wattson - Inhabitat](http://inhabitat.com/diy-kyotos-wattson/)

[DIY Kyoto](http://www.diykyoto.com/uk/aboutus/wattson-solar-plus)

[Riverglow Project - Soo-in Yang, David Benjamin](http://inhabitat.com/river-glow-water-pollution-monitor-urban-art-installation/)





