## Words Of A Middle Man, 2012, Christoph Steinlehner, Lino Teuteberg, Jeremias Volker
[sito progetto](http://middleman.cube2.de/)

![](http://cube2.de/img/middleman/4.jpg)

![](http://cube2.de/img/middleman/1.jpg)




https://incom.org/projekt/2364
http://cube2.de/
http://middleman.cube2.de/
http://www.spiroshadjidjanos.net/network_time/







-

**Cosa è?**

Il progetto presentato è un router wireless di una rete locale che, grazie ad uno schermo integrato dagli artisti, visualizza la trasmissione del traffico digitale che esso stesso si trova a gestire. L'installazione mette in evidenza le attività di comunicazione svolte da tutte le persone che si relazionano sulla rete web, attraverso questo nodo telematico. Il contenuto dei dati immateriali, che si crea con il dialogo tra persone, o tra persone ed altri dispositivi connessi in rete, viene reso tangibile e comprensibile tramite un linguaggio naturale. Il router cosi diventa un narratore attivo dei dati che si trova ad osservare.

-

**Cosa potrebbe significare?**

Come descritto dal titotlo, l'opera che svolge il proprio lavoro, diventa un vero intermediario tra noi e il mondo immateriale della rete internet. Quando accediamo al web o ci interfacciamo con qualche dispositivo connesso in locale, prima di tutto passiamo nel nodo di instradamento del router. Attraverso quest'ultimo, quando svolgiamo un'attività, inconsciamente produciamo dei dati invisibili difficili da percepire. L'opera ci aiuta a rendere possibile le nostre azioni, le quali però possono essere osservatore solo da quest'ultima che le gestisce. Il router in questo modo opera di nascosto e non ci informa su ciò che accade al suo interno: ci nasconde una parte del sistema. L'opera quindi mette in evidenza a tutti, questi piccoli gesti che vengono svolti grazie a lei, e li rende comprensibili attraverso una loro narrazione. Il narratore diventa così l'installazione e il display l'estensione che rende percepibile le informazioni in modo tangibile, sottoforma di un linguaggio umano. Proprio lo schermo, già intermezzo tra noi ed un diverso mondo possibile, amplifica il rapporto digitale di dialogo tra l'uomo e le macchine. L'interazione con le persone in questo caso avviene indirettamente perché i gesti che avvengono non sono intenzionalmente creati per modificare l'opera. L'installazione è proprio la resa tangibile del comportamento assunto dalle persone in rete che ne determina il dialogo. Il router non fa altro che comunicarlo al suo esterno, come se fosse una mente che espleta i propri pensieri. In pratica l'opera cerca di rendere umano, e più sentimentale, un rapporto che viene mediato attraverso un codice informatico.

***e se . . .***

*Se il collettivo avesse esteso questo progetto ad una rete urbana o situata in luoghi pubblici?* Togliendo per un'attimo la parte legata alla privacy, lo stesso progetto potrebbe aumentare il suo valore attraverso relazioni che avvengono in luoghi condivisi e più frequntetati. L'opera potrebbe assumere il ruolo di un narratore della società di quel luogo e racconterebbe ciò che avviene in esso. 


![](http://www.sciencemuseum.org.uk/~/media/Images/SMAP/LP_06_744px.jpg)

Per esempio [Listening Post](http://o-c-r.org/portfolio/listening-post/) può essere ripreso in questo concetto. L'opera raccoglie una serie di dati provenienti da migliaia di luoghi di relazione sociale all'interno della rete e li racconta al pubblico. L'installazione in questo modo mette in luce le azioni, comportamenti e l'essere delle persone, raccontando l'identità umana della grandezza dei dati virtuali. Collegandosi a ciò, l'opera analizzata protrebbe restituire la personalità del luogo condiviso creando una sorta di dialogo con lo spazio reale. 

![](http://i.guim.co.uk/static/w-620/h--/q-95/sys-images/Guardian/Pix/pictures/2013/6/27/1372327504180/hellolamppost2.jpg)

Un altro esempio è il progetto [Hello Lamp Post](http://panstudio.co.uk/folio/hello-lamp-post/) di Pan Studio, il quale cerca di creare un dialogo con lo spazio reale, in particolare con gli oggetti urbani di una città. L'obiettivo è quello di scoprire
una connessione col luogo e di entrare in relazione con esso. Ci si mette in contatto con lo spazio urbano scopredo racconti, memorie, identità nascoste che l'interazione mette in evidenza. 
Anche in questo caso si cambia il punto di vista di vivere un determinato spazio. In qualche l'opera analizzata potrebbe rendere visibile ciò che avviene silenziosamente in mezzo al luogo di vita.



-

**Come funziona?**

I dati derivanti dalle attività informatiche che attraversano il router, vengono letti e analizzati da un programma specifico, situato su un computer esterno collegato in rete. Il software interpreta le informazioni dei pacchetti da instradare e decodifica la loro destinazione. Una volta ottenuta l'identità di un soggetto attivo e l'obiettivo della sua azione, il software invia un messaggio di ciò che sta accadendo all'opera. Il messaggio viene così comunicato al router e visualizzato sul display E-Ink che spiega ciò che avviene in rete da parte degli utenti in modo leggibile.

-

**Referenze**

![](http://www.spiroshadjidjanos.net/wp-content/uploads/2011/12/bIMG_7577NT.jpg)

- Accosto il progetto [Network Time] (http://www.spiroshadjidjanos.net/network_time/) perché altresì lavora su informazioni derivanti dalla rete internet. Anche questa installazione, concentrandosi sullo scambio di dati e relazioni all'interno del web, riflette su come la tecnologia può cambiare il nostro modo di pensare e di percepire il mondo. La riflessione in questo caso si rifà alla questione del tempo, il quale, all'interno di questo spazio, viene dilatato, annullando di conseguenza le distanze reali. Pure la stessa persona, scambiando relazioni, può essere potenziata perché può accedere ad ogni informazione della terra in qualsiasi ora del giorno, che però può essere annullata dalla quantità di dati che vengono generati nella rete. Anche qui troviamo una sorta di interazione indiretta, perché i router a disposizione adibiscono alla loro funzione principale dando alle persone la capacità di navigare, ma allo stesso modo diventano una rappresentazione dell'attività dello spazio informatico. Al contrario dell'opera analizzata, questa installazione, con il frenetico lampeggio del traffico router, elimina la comprensione dei dati perché, essendo le azioni molto numerose, si sovrappongono una con l'altra perdendosi in una linea continua di luce. Proprio quest'effetto è la riflessione su come la rete ha cambiato i nostri comportamenti, fecendoci ottenere uno spazio dinamico che vive un suo tempo diverso dal nostro, senza fuso orario, senza un giorno e una notte, che cambia i nostri comportamenti e ci nasconde dalla realtà.

![](http://www.elasticspace.com/wp-content/uploads/2014/08/Satellite_Lamps.jpg)

- Accosto il progetto [Satellite Lamps] (http://www.elasticspace.com/2014/08/satellite-lamps) perché, come il progetto analizzato del router, esso si lega al racconto di dati invisibili ottenuti da uno strumento che oggi diventa parte della nostra vita e ne influenza il comportamento. L'opera non fa altro che rendere percepibile la presenza del segnale GPS, attraverso una narrazione visiva e temporale. Tanto come per la rete web, anche col segnale satellitare creiamo una sorta di relazione che provoca un dialogo invisibile. Quando richiediamo delle coordinate, creiamo di conseguenza una conversazione col dispositivo. Oggi giorno ci leghiamo a queste tecnologie e con loro ci interagiamo. Sono uno strumento che ci influenza nel modo di comportarci nella vita quotidiana, conseguentemente cambiando il punto di vista con cui percepiamo e viviamo uno spazio. Cosi come per i rapporti su internet, anche anche la nostra interazione con un'ambiente urbano viene mediata attraverso il codice.
